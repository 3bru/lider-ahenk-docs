# Yerel Kullanıcılar Eklentisi

Sisteme yeni kullanıcı ekleme, kullanıcıyı silme ve varolan kullanıcı üzerinde değişiklikler yapmak için geliştirilmiştir. Ekleme ve düzenleme ekranlarında kullanıcı adı, parola, ev dizini, aktiflik/pasiflik durumu ve kullanıcı grupları alanları yer alır.

Yerel kullanıcılar, bir görev eklentisidir. Dört farklı özelliğe sahiptir: Listeleme, Kullanıcı Ekleme, Silme, Düzenleme.

## Listeleme

![Localuser Liste](images/localuser-liste.png)

Yerel Kullanıcılar ekranının açılmasıyla birlikte bilgisayar üzerinde bulunan bütün kullanıcılar ait oldukları gruplar, ev dizinleri ve aktif olup olmama durumlarıyla birlikte listelenir.

Açılan ekranda üç tane seçenek bulunmaktadır: **Ekle, Sil, Düzenle**

Ekleme ekranında sisteme yeni bir kullanıcı eklenir. Listeden herhangi bir kullanıcının- seçilip **"Sil"** butonuna basılmasıyla kullanıcı sistemden silinir. Yine aynı şekilde **"Düzenle"** butonuna basılmasıyla açılan ekranda kullanıcı üzerinde herhangi bir değişiklik yapılabilir. Aynı zamanda listedeki kullanıcı üzerine çift tıklamayla da düzenleme ekranı açılabilir.

## Kullanıcı Ekleme

Yeni kullanıcı eklemek için kullanıcı adı kısıtlarına uyan bir kullanıcı adı, parola ve ev dizini girilir.

Kullanıcının **"Aktif"** ya da **"Pasif"** olacağı belirtilir (Pasif olma durumunda kullanıcının login olmasına izin verilmemektedir.). Kullanıcı Grupları kısmı ise opsiyoneldir. Kullanıcı birden fazla gruba eklenebileceği gibi hiçbir gruba da eklenmeyebilir.

Gerekli bütün bilgiler yazıldıktan sonra **"Çalıştır**" butonuna basılmasıyla   birlikte kullanıcı sisteme eklenir. Ekleme ekranı kapatıldığında liste yenilenecek ve yeni kullanıcı da listede görünecektir.

## Kullanıcı Düzenleme

![Im328](images/localuser-duzenle.png)

Kullanıcı adını değiştirmek için **"Yeni Kullanıcı Adı"** alanı doldurulur. Parola kısmı boş bırakılırsa kullanıcının önceki parolası değiştirilmeyecektir. Ev dizini, aktiflik/pasiflik durumu ve gruplar kısımları da düzenlendikten sonra **“Çalıştır”** butonuna basılır ve listeleme ekranında kullanıcının son durumu görülür.

![Im335](images/localuser-son.png)

